164 osnnvrtam'a

reges Hungariae‚ a tempore beatissimi Stephani regis nostri
ad haec usque tempora illibate usi fuerunt, neque vero ad
hoc usque tempus summi pontifices in bis rebus ullum sibi
ius vendicare voluerunt, aut de beneficiis vacantibus disponere
volentes ullatenus impediverunt, quominus potestate collationis
libere fruerentur, sed ab eo iure tanquam alieno in hoc regno
prorsus abstinuerunt, nihilque sibi praeter episcoporum confir-
mationis auctoritatem retinuerunt; quin imo Hungariae regum
in publicis diaetis praelatorum, magnatum, nobilium et aliorum
ordinum totius regni non sine gravi deliberatione constitutio-
nes editae exstant valde memorabiles in quibus sub gravis-
sima poena cavetur, ne modus libertasque, consuetudo et ordo,
quibus in hoc regno nostro beneficia acquiruntur, ullo modo
a quocunque turbentur et violentur. ·— Quae cum ita sint
etin manifestam nostram et regni huius vergant iniuriam,
ita deliberatum, ita denique persuasum habemus, salva sanctae
sedis apostolicae auctoritate et reverentia, ut iura, libertatem
et consuetudinem regni nostri, quae et quam a patribus ac-
cepimus, omnibus modis possibilibus tueri et conservare cure-
mus. Quod quidem et efficacius agere et competentius efficere
valeamus, iterum atque iterum et speciali confidentia sancti-
tatis vestrae praesidia invocamus supplicantes demisse, ut
sanctitas vestra rememorans quanto et quam prompto favore
per praedecessores suos in his et similibus rebus regno regi-
busque nostris anteacto tempore sit delatum, dignetur et
nostram hanc aetatem a talibus, quas supra detegimus turba·
tionibus absolutam reddere, sicque sanctitas vestra apostiliois
utatur iuribus ut nostra non deterat; velitque potius communi
libertati nostrae, quam privatorum quorumpiam ambitioni de-
. ferre, nos et regnum hoc ab inconsuetis huiusmodi processibus
ao novitatibus reddere quietos et sic hano maiestatis suae
caesareae et regiae, per reverendissimum archiepiscopum 0010-
czensem in hoc negotio tactam dispositionem, ratam firmamque
¹habere. Instat enim tempus vel potius iam exstat, in quo pro
fide et patria magis opportunum certamen nos monet. Quodsi
et huiusmodi libertatis tuendae sanctitas vestra nobis hoc
ipso tempore necessitatem imponet, pondus non subsidium
curae nostrae adiiciet. Servet Deus sanctitatem vestram regi·
mini ecclesiae suae sanctae felicem florentemque diutissime.
Ex Galgocz, die 7-a Decembris, anno 1618.

 

