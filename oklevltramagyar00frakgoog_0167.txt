132 ornnvrtmln

animarum, quae illis creditae sunt, securitati certe, ut par est,
consulant ac provideant, eos absolutionem a censuris ac poenis,
in quas propterea incurrerunt, ac rehabilitationem petere
necesse est. Neque vero silentio praeterire aut possum, aut
debeo, magnum cancellarium regni Hungariae, qui ad ‹lau-
riensern ecclesiam ante XV. menses in consistorio me referente
promotus sit, nondum literas expedivisse‚ cum tamense pro
episcopo J auriensi gerat. Hoc autem non eo dico, ut illi aliqua
ex parte officiam, verum ut potius juvem, et quid eum deceat,
ipse noscat, omnem meam operam et auxilium deferens apud
suam beatitudinem, ut ei caeterisque omnia opportuna reme-
dia praestet.

Quod ad eam petitionem pertinet, ut ejusmodi expedi-
tiones absque ulla jurium camerae apostolicae solutione fiant,
illud ita majestatis vestrae benignitate permittente a me
dictum volo, nunquam Romanos pontifices sedemve apostolicam,
neque pro electionum confirmatione, neque pro ecclesiarum
provisione, sive eac liberae sint, sive nominationi et praesen·
tationi subjaceant, neque pro libera collatione cujusvis eccle-
siastici beneficii quidquam accipere consuevisse, immo maxima
beneficentia jura ipsa debita, quae ex fructibus ecclesiarum
ad certam quandam pervetustam taxationem merito solvenda
sunt, sive pro decima decimarum, quae summo sacerdoti ex-
presso Dei verbo debetur, sive alia de causa saepenumero
remittuntur, quae jam ab antiquissimo tempore a summis
pontificibus assignata suut, partim sacro nostro collegio, par·
tim officialibus cancellariae apostolicae, ut labores, quos in
expeditionibus sustinent, ferre possint, ac ut videant, nequid
contra, quam deceat, in his fiat, atque haec jurium remissio,
in Hungaricarum praecipue ecclesiarum expeditione, fere sem-
permultis abhinc annis facta est, modoque in Nitriensi,Vara-
diensi etVaciensi3 sperandumque est de sanctitatis suae beni-
gnitate idem fore in aliis, quac restant.

Atque illud praeterea dicendum mihi videtur, sedem apo-
stolicam pro concilii Tridentini executione, certam formam profi-
tendae catholicae fidei praescripsisse, quae non solum nec omitti
potest, uec debet, sed nec ulla ex parte quantumvis minime
immutari; quare grave admodum videtur, nullam fere profes-
sionem isthinc integram et absolutam ad praescriptam formam
mitti, sed in omnibus vel verba desiderari, vel immutata esse,
et multa deesse in ipso profitendi modo. Hoc ipsi prelati plu-
ries a me, per nuntium beatitudiuis suae apud majestatem
vestram residentem, intellexerunt, et id etiam eorum procura-
tori saepe significavi. Ad magnum quoque cancellarium mul-
tas formas hic impressas misi, ut nominati et praesentati

 

