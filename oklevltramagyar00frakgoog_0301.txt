270 ornnvnsrls

21. Secundo usus alter jurisdictionis qua provisio quoque
canonica praeter collationem iisdem episcopis (siquidem e Tran-

sylvania nullum proventum accipiunt) ct aliqua ex melioribus
abbatia, vel praepositura aut canonicatus collatis, cum honesta
residentia, et sufficientibus proventibus pro dignitate episcopali.

22. Tertio exercitium providae charitatis erga Transyl·
vaniam in regibus Hungariae plurimum commendat duplex
ista sagacitas. Ι. quod episcopatum istum communiter contu-
lerint filio dioecesis Transylvaniensis, ut nempe tanto propensius
in salutem patriotarum suorum feratur. II. Quod eorum re·
sidentiam assignarim, plerumque praeposituram Lelessiensem
(uti de facto est) viciniori Transylvaniae, ut e propinquo pasto-
res suis ovibus facilius possint providere.

23. Quarto episcopi iidem Transylvanienses officio consi-
liariatus regii sunt condecorati, adhibitique ad publica negotia
regni, praesertim in consiliis ad instar aliorum episcoporum,
tractanda, hinc eorum nomina inter episcopos et magnates, in-
serta sunt diplomatibus regiis, quibus leges et statuta comi-
tiorum confirmantur. In omnibus litteris regiis, quae continent
maioris momenti donationes aut privilegia pariter inscripta
reperiuntur in Ungarica cancellaria inter aliorum nomina epi-
scoporum Transylvaniensium. Ι ι

24. Quinto legationibus etiam iidem ad suos Transylva-
nos nomine regum sunt functi. Sic Franciscus Saentgyb'rgy
episcopus Transylvaniensis ab augustissimo nostro Leopoldo
anno 1662. missus in Transylvaniam, ibidem in munere legatio-
nis, vitam suam pro patriast Dei ecclesia tradidit. Pari ra-
tione anno 1598 sub Rudolpho ΙΙ. Demetrius Napragy episco-
pus Transylvaniensis pro suae diocesis emolumento strenue
laboravit Albae J uliae, cum caesareis legatis, dum Sigismundus
Ἴ Bathorii resignaret Transylvaniam, ut refert Nicolaus Istvatnfy
adeoque Regum Ungariae directione episcopi isti exercuerunt
usum jurisdictionis suae in propriam dioecesim utiliter.

25. Recte igitur concluditur ex ξ. istius exemplis reges
apostolicos, juri suo et jurisdictioni respectu episcopatus Tran-
sylvaniensis nequaquam renunciasse, aut cessisse, quinimo in
eiusdem liberast pacifica possessione cum sufficienti titulo,
ac bona fide permansisse, in usuque perpetuo illius juris ao
continuo exercitio per annos plusquam sexcentos absque ullius
contradictione, inhibitione, aut revocatione usque ad praesen-
tem diem praeservasse. Adeoque ad propositum nostrum Iuno-
oentius ΙΙΙ. sapientissime pronunciavit, consuetudinis, ususque
longaevi non esse levem auctoritatem et plerumque discordias
parere novitates Oapitulo cum consuetudines eodem titulo in

Decretalibus.

 

